# Vision
Senast uppdaterad 8/4 2014 klo 16:00 av Svante Arvedson

## Bakgrund/Problembeskrivning
Idan saknas det en webbskola inom ämnet musikhistoria, idén med det här projektet är att skapa en sådan. 
Webbskolan ska kunna fungera som en lärobok med informationsmateral med tillhörande quiz där användaren 
kan testa sig själv efter att ha studerat materialet. Förutom "lektioner" och tester ska det finnas ett 
forum där användare av sajten ska kunna ställa frågor, dela med sig av tips och länkar, diskutera ämnet 
och så vidare.    
Materialet på sajten ska delas in i olika "lektioner" eller "kapitel". Kapiteln ska vara ganska korta, 
det ska inte ta mer än 20 minuter att läsa genom ett kapitel, kolla genom referensmaterial och göra ett 
tillhörande test. Sajten ska vara utvecklad för att fungera bra på mobila enheter såväl som stationära 
datorer.    
Kapitellängden och tillgängligheten ska göra det möjligt att läsa genom ett helt kapitel på bussen eller 
på tåget exempelvis på väg eller på väg från skolan eller arbetet.    
Liknande applikationer finns för andra ämnen, exempelvis för programmering inom IT och för musikteori inom 
ämnet musik. Men det finns ingen webbskola för musikhistoria på svenska ännu, detta kommer att bli den första.

## Användare
### Gymnasieelever på Estetiska program
Gymnasieelever som studerar på ett av de estetiska programmen ska kunna använda applikationen för att på egen 
hand kunna lära sig västerlänsk musikhistoria. De ska även kunna använda applikationen som ett hjälpmedel i 
kurser om kultur- och idéhistoria. Den här gruppen har generellt stor eller mycket stor vana att hantera 
webbapplikationer och sociala medier både på mobila och stationära enheter men förkunskaper i själva ämnet är 
oftast låg.

### Vuxna musikamatörer
Den här gruppen består av vuxna som spelar ett eller flera msuikinstrument på fritiden. De ska kunna använda 
applikationen för att öka sin allmänbildning om västerlänsk musikhistoria. I den här gruppen finns det stora 
variationer både förkunskaper och i datorvana, vissa kan väldigt mycket samtidigt som det finns de som inte 
kan någonting alls.

### Lärare i musik- och kulturämnen
Applikationen ska kunna användas av lärare på exempelvis kulturskolor, gymnsieskolor och studieförbund för 
att komplettera lärarens egna material. Den här gruppen har oftast en viss vana av att använda webbverktyg, 
och förkunskapen i ämnet kan förväntas vara hög eler mycket hög.

### Administratör
Administratören ska kunna hantera användare av applikationen, exempelvis kunna ändra namn och lösenord eller 
kunna spärra användare som bryter mot reglerna. Administratöern ska också kunna ändra och ta bort inlägg och 
trådar i forumet.

## Liknande system
+ [www.musikteori.se](http://www.musikteori.se) är en webbskola i musikteori. Den har en material, tester och ett 
användarforum. Många av användarna är musikstudenter och musikamatörer.
+ [www.musikhistoria.se](http://www.musikhistoria.se) är en informationssida om musikhistoria. Materialet på sidan 
består av artiklar och ordlistor med målgruppen musikamatörer och studenter.

## Intressenter
+ **Svante Arvedson** - Författare av projektet och student på kursen "Individuellt mjukvaruutvecklingsprojekt".
+ **Tobias Olsson och Emil Carlsson, LNU** - Handledare för projektet och kursledning för kursen 
"Individuellt mjukvaruutvecklingsprojekt", kursen som projektet görs inom.

## Tekniker
Projektet ska skrivas med HTML, CSS och JavaScript som klientsidespråk, med PHP som serversidespråk. Till 
klientkoden ska ramverken [Foundation](http://foundation.zurb.com) användas och till 
serverkoden ska ramverket [Joomla](http://www.joomla.org) användas. Databasen i projektet är en 
MySQL-databas.

## Baskrav
+ **BF1** Applikationen ska vara tillgänglig från mobila enheter såväl som stationära datorer.
+ **BF2** Applikationen ska fungera med webbläsarna IE, FireFox, Chrome, Safari och Opera.
+ **BF3** Det ska vara lätt att förstå hur applikationen fungerar även för användare utan stor datorvana.
+ **BF4** Applikationen ska innehålla information och läromedel som är lätt att förstå och lätt att ta till sig.
